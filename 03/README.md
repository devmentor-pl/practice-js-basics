# Ćwiczenie 03

> :loudspeaker: Jeśli chciałbyś więcej tego typu zadań to zapraszam do :moneybag: [wsparcia mojego konta](https://github.com/sponsors/devmentor-pl)!

&nbsp;

Funkcje to bardzo użyteczne rozwiązania, które możemy wieloktornie wykorzystywać w naszym programie i grupować kod, aby był on czytelniejszy. 

Dlatego teraz naszym zadaniem będzie przećwiczenie ich struktury. Mamy do napisania 3 funkcje.

- Funkcja pierwsza o nazwie `getSum`:
    - 3 parametry, którch wartość w ciele funkcji mają zostać przekonwertowane na liczby całkowite
    - z podanych 3 liczb mają być wybrane 2 największe
    - wartości 2 największych liczb mają zostać zsumowane i zwrócone przez funkcję
- Funkcja druga o nazwie `isEven`:
    - ma mieć formę wyrażenia funkcyjnego
    - ma przyjmować przez parametr tylko liczbę
        - jeśli parametrem jest inny typ wartości niż `number` to zwróć `null`
        - jeśli jest to liczba to zwróć:
            - `true` jeśli jest parzysta
            - `false` jeśli jest nieparzysta
- Funkcja trzecia `showInfo`:
    - ma przyjmowac 2 parametry
        - pierwszy jest dowolny
        - drugi to jedna z wartości: `null`, `true`, `false`
    - wykorzystując strukturę `switch` wyświetl w konsoli informacje:
        - jeśli drugi parametr to
            - `null` => Podany argument nie jest liczbą
            - `true` => Podany argument jest parzysty
            - `false` => Podany argument jest nieparzysty

Mając stworzone funkcje powinieneś je wykorzystać. W pierwszej kolejności oblicz sumę dla zmiennych `a`, `b`, `c` wykorzystując pierwszą funkcję. Wartość zapisz w zmiennej.

Następnie wykorzystując durgą funkcję sprawdzić czy wartość zwrócona przez pierwszą funkcję jest parzysta. Wynik działania drugiej funkcji również zapisz do zmiennej.

Trzecią funkcję wykorzystaj do wyświetlenia odpowiedniego komunikatu w konsoli.



&nbsp;

> :warning: Jeśli nie posiadasz materiałów do tego zadania to znajdziesz je na stronie [devmentor.pl](https://devmentor.pl/p/js-basics/)
